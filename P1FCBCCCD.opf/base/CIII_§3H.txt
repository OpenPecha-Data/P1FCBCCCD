(3H) bzaṅ skyoṅ | sṅon byuṅ ba 'das pa'i dus na skyes bu gcig cig dgon pa'i mya ṅam źig tu soṅ
ba daṅ | de bkres śiṅ skoms1 nas rmugs pa daṅ | gñid kyis non te | de2 ñal ba daṅ | rmi
lam na bza' ba daṅ | btuṅ ba maṅ po źig rñed do || rñed nas kyaṅ ji tsam chog par zos te
bkres pa daṅ | skom pa de dag kyaṅ med par gyur to ||de sad pa daṅ | lus daṅ lto ma rgyas
par gyur nas | de 'di sñam du | 'di lta ste rmi lam daṅ 'dra ba de lta bu'i chos śig yod do
| sñam ste | de de ltar rtogs pas mi skye ba'i chos la bzod pa thob par gyur to || bla na
med pa yaṅ dag par rdzogs pa'i byaṅ chub las kyaṅ3 phyir mi ldog par gyur to ||bzaṅ skyoṅ
| de bźin du byaṅ chub sems dpa' khyim pa'am rab tu byuṅ ba'aṅ ruṅ | phyogs gaṅ daṅ gaṅ
na de bźin gśegs pa bźugs par thos pa'i phyogs de daṅ de logs su de bźin gśegs pa de yid la
byas na | des saṅs rgyas mthoṅ ba thob bo || des dṅos po'i 'du śes su mi bya'i | nam mkha'i
'du śes su bya ste | de nam mkha'i 'du śes la śin tu gnas śiṅ saṅs rgyas kyi 'du śes4
śin tu yid la byas pas | de bźin gśegs pa bai ḍū5 rya'i sku gzugs lta bu bzaṅ po byaṅ chub
sems dpa' des mṅon sum du mthoṅ bar 'gyur te | byaṅ chub sems dpa' des de bźin gśegs pa dgra
bcom pa yaṅ dag par rdzogs pa'i saṅs rgyas de lta bu de mthoṅ bar 'gyur ro ||

