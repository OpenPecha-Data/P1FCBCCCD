(1I) lha ma yin gyi dbaṅ po bźi yaṅ lha ma yin bye ba khrag khri brgya stoṅ phrag du ma daṅ
lhan cig | klu'i rgyal po dga' bo daṅ | ñe dga' yaṅ klu bye ba khrag khrig brgya stoṅ phrag
du ma daṅ lhan cig1 | klu'i rgyal po ma dros kyaṅ klu bye ba khrag khrig brgya stoṅ phrag
du ma daṅ lhan cig | klu'i rgyal po gzi can yaṅ klu bye ba khrag khrig brgya stoṅ phrag
du ma daṅ lhan cig | klu'i rgyal po e la'i 'dab2 ma yaṅ klu bye ba khrag khrig brgya stoṅ
phrag du ma daṅ lhan cig tu bcom ldan 'das ga la ba der doṅ ste lhags nas bcom ldan 'das kyi
źabs la mgo bos phyag 'tshal te | bcom ldan 'das la lan gsum bskor ba byas nas phyogs gcig
tu 'khod pa de lta bu'i rdzu 'phrul mṅon par 'du3 bya ba mṅon par mdzad do ||yaṅ de'i
tshe stoṅ gsum gyi stoṅ chen po'i 'jig rten gyi khams 'di | 'di nas steṅ du tshaṅs pa'i 'jig
rten man chad tha na 'khar4 ba'i rtse mo gzugs pa'i sa khyon tsam yaṅ dbaṅ che ba dbaṅ
tshe bar grags pa'i lha daṅ | klu daṅ | gnod sbyin daṅ | dri za daṅ | lha ma yin daṅ | nam
mkha' ldiṅ daṅ | mi'am ci daṅ | lto 'phye chen po rnams kyis ma gaṅ ba gaṅ yaṅ med par gyur
to ||

