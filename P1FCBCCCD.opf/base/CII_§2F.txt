(2F) sems can thams cad la bdag tu 'du śes pa | sems can thams cad la mar 'du śes pa | phar
'du śes pa | bur 'du śes pa | gñen du 'du śes pa | sems can thams cad la ñon moṅs pa med par
'du śes pa |dṅos po thams cad yoṅs su mi 'dzin pa | tshul khrims mchog tu mi 'dzin pa |
tiṅ ṅe 'dzin la ṅes par sten pa | maṅ du thos pa 'dod ciṅ des kyaṅ rlom sems su mi byed pa
| tshul khrims kyi phuṅ po la skyon med pa |tiṅ ṅe 'dzin gyi phuṅ po la g.yo ba med pa |
chos rnams la the tshom med pa | saṅs rgyas daṅ 'thun1 pa | chos mi spoṅ ba | dge 'dun mi
'byed pa | phra ma'i tshig spoṅ ba | 'phags pa rnams kyi druṅ du ñe bar 'gro źiṅ de dag la
bsñen bkur byed pa | byis pa rnams rnam par spoṅ ba | 'jig rten pa'i gtam la mṅon par mi
dga' źiṅ mi 'dod la riṅ du byed pa | 'jig rten las 'das pa'i gtam la mṅon par dga' źiṅ 'dod
la 'dun ciṅ sten pa | gtam rgyud ma yin pa rnam par2 spoṅ ba |

