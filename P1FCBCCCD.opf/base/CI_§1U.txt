(1U) sems can thams cad yoṅs su mi gtoṅ ba la gnas pa rnams su 'gyur ba daṅ | sgyu med pas g.yo
med pa rnams su 'gyur ba daṅ | 'jig rten thams cad kyi sgron mar gyur pas draṅ po rnams
su 'gyur ba daṅ | khams gsum thams cad na tshad med pa rnams su 'gyur ba daṅ | tha sñad
tsam du rnam par dpyod1 pas ñon moṅs pa med pa la gnas pa rnams su 'gyur ba daṅ | gźi med
pa la dga' bas ma 'dres par gnas pa rnams su 'gyur ba daṅ | rnam par mi rtog pa'i chos can
pas yaṅ dag pa'i mtha' la gnas pa rnams su 'gyur ba daṅ | theg pa chen po la sems can thams
cad gźog pas thams cad mkhyen pa'i gtam yaṅ dag par ston pa rnams su 'gyur ba daṅ | 'jigs
śiṅ spu ziṅ źes byed pa thams cad daṅ bral bas mi 'jigs pa thob pa rnams su 'gyur ba daṅ
| mdo sde'i chos kyi rnam graṅs thams cad la de bźin gśegs pa'i dgoṅs te gsuṅs pa la mkhas
pa rnams su 'gyur ba daṅ | 'khor thams cad kyi naṅ du ñe bar 'gro bas bźin2 kun tu ston
pa rnams su 'gyur ba daṅ |

