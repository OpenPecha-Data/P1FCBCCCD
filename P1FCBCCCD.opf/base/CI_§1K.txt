(1K) de skad ces bka' stsal pa daṅ | byaṅ chub sems dpa' sems dpa' chen po bzaṅ skyoṅ gis bcom
ldan 'das la 'di skad ces gsol to ||bcom ldan 'das | byaṅ chub sems dpa' sems dpa' chen
pos tiṅ ṅe 'dzin gaṅ la gnas na | thos pa rgya mtsho 'dra ba daṅ | thos pa bsags1 pa rnams
su 'gyur ba 2 daṅ | nem nur ma mchis pa daṅ | the tshom ma mchis pa daṅ | yid gñis ma mchis
pa rnams su 'gyur ba daṅ | bla na med pa yaṅ dag par rdzogs pa'i byaṅ chub las mi ñams
śiṅ yoṅs su mi ñams pa rnams su 'gyur pa daṅ | mi khom pa3 rnams su mi skye ba daṅ | skye
ba dran pa rnams su 'gyur ba daṅ | tha na rmi lam du'aṅ de bźin gśegs pa mthoṅ ba daṅ mi
'bral ba rnams su 'gyur ba daṅ | gzugs bzaṅ źiṅ mdzes la blta4 na sdug ciṅ kha dog bzaṅ po
rgyas pa mchog daṅ ldan pa rnams su 'gyur ba daṅ | rigs mtho ba daṅ rigs che ba rnams su
'gyur ba daṅ | g.yog 'khor maṅ źiṅ g.yog 'khor mi phyed pa rnams su 'gyur ba daṅ |

