(2J) chos kyi dbyiṅs la 'jug pa | nam mkha'i khams yoṅs su śes pa | sems can gyi khams la mṅon
par mi chags pa | mi skye ba | mi 'gag pa | gnas pa med pa |mya ṅan las 'das pa'i dbyiṅs
mṅon sum du gyur pa | śes rab kyi mig rnam par sbyoṅ ba | chos thams cad la gñis su med
pa | byaṅ chub kyi sems la mtha' daṅ dbuṅ1 med pa | sems kyi rgyud gcig tu gyur pa | saṅs
rgyas thams cad daṅ thogs pa med pa'i ye śes la 'jug pa | ye śes la sgrib pa med pa | byaṅ
chub kyi phyir sems yoṅs su smin pa | saṅs rgyas kyi ye śes gźan la rag ma las2 pa |dge ba'i
bśes gñen rnams la ston par 'du śes pa | byaṅ chub sems dpa' rnams la mi 'byed pa | bdud
kyi las rnams rnam par spoṅ ba | 'gro ba thams cad sprul pa daṅ mtshuṅs pa | de bźin gśegs
pa blta ba la mig yor daṅ mtshuṅs pa | byaṅ chub kyi sems yoṅs su tshol3 ba | pha rol
tu phyin pa rnams la sems mñam pa | de bźin gśegs pa rnams blta ba la yaṅ dag pa'i mtha' daṅ
mñam pa | saṅs rgyas thams cad la yon tan gyi chos thams cad mñam pa 'di ni | bzaṅ skyoṅ
| da ltar gyi saṅs rgyas mṅon sum du bźugs pa źes bya ba'i tiṅ ṅe 'dzin ces bya'o ||bzaṅ
skyoṅ gis źus pa'i tiṅ ṅe 'dzin gyi le'u ste gñis pa'o||

