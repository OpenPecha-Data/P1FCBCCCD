(1B) de'i tshe byaṅ chub sems dpa' sems dpa' chen po bzaṅ skyoṅ źes bya ba rgyal po'i khab kyi
groṅ khyer chen po nas byuṅ ste | byaṅ chub sems dpa' lṅa brgya tsam thams cad kyaṅ khyim
par gyur ciṅ bslab pa'i gźi lṅa yoṅs su bzuṅ ba śa stag daṅ lhan cig tu chos ñan pa'i phyir
bcom ldan 'das kyi źam riṅ1 byed par gyur to ||de nas byaṅ chub sems dpa' sems dpa' chen
po bzaṅ skyoṅ phyem red kyi dus kyi tshe naṅ du yaṅ dag 'jog las laṅs nas | bcom ldan
'das ga la ba der soṅ ste | phyin nas bcom ldan 'das kyi źabs la mgo bos phyag 'tshal2 te
| lan bdun bskor ba byas nas | bcom ldan 'das kyi spyan sṅar phyogs gcig tu 'dug go |byaṅ
chub sems dpa' lṅa brgya tsam po de dag kyaṅ phyem red kyi dus kyi tshe naṅ du yaṅ dag 'jog
las laṅs nas bcom ldan 'das ga la ba der doṅ ste lhags nas bcom ldan 'das kyi źabs la mgo
bos phyag 'tshal3 te | bcom ldan 'das la lan bdun bskor ba byas nas | bcom ldan 'das kyi
spyan sṅar phyogs gcig tu 'khod do ||

