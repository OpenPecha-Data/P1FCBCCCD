(1T) chos thams cad kyi tshig rab tu dbye ba la mkhas pas gzuṅs kyi sgor1 źugs pa rnams su 'gyur
ba daṅ | saṅs rgyas kyi chos thams cad kyi snod du gyur bas chos kyi snod rnams su 'gyur
ba daṅ | saṅs rgyas kyi gzi brjid kyis brtan pas de bźin gśegs pa thams cad kyis byin
gyis brlabs pa rnams su 'gyur ba daṅ | khyu mchog daṅ seṅ ge'i 2 sgra sgrogs3 pas bag tsha
ba med pa rnams su 'gyur ba daṅ | 'jig rten pa4 thams cad la yaṅ dag par dga' bar byed pas
'jigs pa med pa rnams su 'gyur ba daṅ | saṅs rgyas thams cad daṅ mñam pas rmoṅs pa med pa
rnams su 'gyur ba daṅ | chos thams cad la5 gźan gyi driṅ mi 'jog ciṅ the tshom daṅ bral
bas de bźin ñid rab tu rtogs pa rnams su 'gyur ba daṅ | dris pa thams cad luṅ bstan pa la
srid pa daṅ dus gsum ston nus pa rnams su 'gyur ba daṅ | sñiṅ rje chen po thob pas phan pa
'dod pa rnams su 'gyur ba daṅ | chos ston pa la ṅal ba med pa rnams su 'gyur ba daṅ |

