(3K) bzaṅ skyoṅ | 'di lta ste dper na bud med dam | skyes pa gaṅ la la mgo 'khru źiṅ rgyan 'dogs
pa'i raṅ bźin can źig yod la | de 'bru mar daṅ ba'i snod dam | chu daṅ ba'i snod dam
| yoṅs su phyis pa'i me loṅ gi dkyil 'khor ram | mthiṅ bus bskus pa'i sa phyogs la bdag ñid
blta bar bsams1 nas des der bdag ñid kyi gzugs mthoṅ na | bzaṅ skyoṅ | de la ji sñam du
sems | 'bru mar daṅ pa'i snod dam | chu daṅ ba'i snod dam | yoṅs su phyis pa'i me loṅ gi dkyil
'khor ram | mthiṅ bus bskus2 pa'i sa'i3 phyogs de la gaṅ skyes pa'am | bud med kyi gzugs
snaṅ ba de skyes pa'am | bud med gaṅ yaṅ de'i naṅ du soṅ ba'am | de'i naṅ du źugs pa yod
dam |bzaṅ skyoṅ gis gsol pa | btsun pa bcom ldan 'das | de ni | ma mchis mod kyi | btsun
pa bcom ldan 'das | 'bru mar daṅ | chab de daṅ źiṅ rñog pa ma mchis pa'am | me loṅ gi dkyil
'khor de legs par yoṅs su phyis pa'am | mthiṅ bus bskus pa'i sa chen po de dag pa'i slad
du gzugs brñan mdun na mchis te | chab daṅ | 'bru mar daṅ | me loṅ daṅ | sa chen po de
las skyes pa'am | bud med kyi lus de4 byuṅ5 ba'aṅ ma lags | gaṅ nas kyaṅ ma mchis | gaṅ du'aṅ
ma mchis | gaṅ nas kyaṅ ma skyes | gaṅ du'aṅ ma 'gags so ||

