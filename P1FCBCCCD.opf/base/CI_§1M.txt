(1M) don gyi rjes su 'gro ba rnams su 'gyur ba daṅ | chos kyi rjes su 'gro ba rnams su 'gyur
ba daṅ | źi gnas kyi rjes su 'gro ba rnams su 'gyur ba daṅ | lhag mthoṅ gi rjes su 'gro ba
rnams su 'gyur ba daṅ | bsam gtan gyi rjes su 'gro ba rnams su 'gyur ba daṅ | tiṅ ṅe 'dzin
gyi rjes su 'gro ba rnams su 'gyur ba daṅ | śes rab kyi rjes su 'gro ba rnams su 'gyur
ba daṅ | stoṅ pa ñid daṅ | mtshan ma med pa daṅ | smon pa med pa'i chos rnams kyis mi skrag
| mi dṅaṅ | dṅaṅ par mi 'gyur ba rnams su 'gyur ba daṅ | g.yaṅ sa chen por mi ltuṅ ba'i
steṅ du chos rab tu 'dzin pa daṅ | chos smra ba chen po rnams su 'gyur ba daṅ | saṅs rgyas
kyi źiṅ gaṅ daṅ gaṅ du skye bar sems kyis1 smon pa de daṅ der skye ba daṅ | mu stegs can
gyi gnas thams cad kyis yoṅs su mi zin pa rnams su 'gyur ba daṅ |

