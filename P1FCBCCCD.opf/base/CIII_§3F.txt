(3F) de skad źus nas bcom ldan 'das de bźin gśegs pa tshe1 dpag med des byaṅ chub sems dpa'
de la 'di skad ces bka' stsal to ||rigs kyi bu | saṅs rgyas rjes su dran pa kun tu bsten |
ṅes par bsten ciṅ bsgoms la maṅ du byas na | 'jig rten gyi khams 'dir skye bar byed do ||
saṅs rgyas rjes su dran pa kun tu bsten | ṅes par bsten ciṅ bsgoms la maṅ du byas na | saṅs
rgyas kyi źiṅ 'dir skye bar 'gyur ro ||rigs kyi bu | de la saṅs rgyas rjes su dran pa de
gaṅ źe na | 'di lta ste | gaṅ de bźin gśegs pa yid la byed pa ste | 'di ltar de ni2 de bźin
gśegs pa dgra bcom pa yaṅ dag par rdzogs pa'i saṅs rgyas rig pa daṅ źabs su ldan pa |
bde bar gśegs pa | 'jig rten mkhyen pa | skyes bu 'dul ba'i kha lo sgyur ba bla na med pa
| lha daṅ mi rnams kyi ston pa | saṅs rgyas bcom ldan 'das skyes bu chen po'i mtshan sum cu3
rtsa gñis daṅ | gser gyi mdog lta bu'i sku daṅ ldan pa | gser gyi gzugs 'tsher źiṅ gsal
la legs par gnas pa daṅ 'dra ba rin po che'i mchod sdoṅ ltar śin tu brgyan4 pa | ñan thos
kyi dge 'dun gyi naṅ na chos kyaṅ ston te | ci nas kyaṅ chud mi za ba de ltar ston to ||ci
źig chud mi za źe na | sa chud mi gzon to5 || chu daṅ | me daṅ | rluṅ daṅ | 'byuṅ po daṅ
| lha daṅ | bram ze daṅ | skye dgu'i6 bdag po chud mi gzon to || gzugs chud mi gzon to ||
tshor ba daṅ | 'du śes daṅ | 'du byed daṅ | rnam par śes pa chud mi gzon to ||de7 de bźin
gśegs pa rlom sems su mi byed | mi dmigs | mṅon par mi chags | yaṅ dag par mi śes | mi rtog
| rnam par mi rtog | yaṅ dag par rjes su mi mthoṅ ste | gaṅ de ltar de bźin gśegs pa mi
dmigs par yid la byed pas stoṅ pa ñid kyi tiṅ ṅe 'dzin thob pa de ni | saṅs rgyas rjes su
dran pa źes bya ste |

