(3I) bzaṅ skyoṅ | 'di lta ste dper na skyes bu la źig raṅ skyes pa'i yul nas ljoṅs kyi phyogs
gźan źig tu soṅ ste phyin pa daṅ | raṅ skyes pa'i yul de rjes su dran nas ji ltar mthoṅ
ba daṅ | thos pa daṅ | śes pa daṅ | rtogs pa'i chos rnams yid la byed pa las rmugs pa daṅ
| gñid kyis non te | de ñal ba daṅ | rmi lam na raṅ skyes pa'i yul du soṅ nas de na bdag ñid
'dug pa sñam du śes śiṅ | ji ltar sṅon1 mthoṅ ba daṅ | thos pa daṅ | bye brag phyed pa
daṅ | rnam par śes pa de dag kyaṅ mthoṅ ṅo || de na 'gro źiṅ ldog pa dag kyaṅ byed do || de
sad pa daṅ gñen 'dab2 daṅ | mdza' bśes daṅ | ñe du daṅ | snag gi gñen3 mtshams rnams kyi
naṅ du ṅa ni 'di ltar soṅ soṅ ṅo ||ṅas ni 'di dag mthoṅ ṅo || der ṅas ni 'di dag myoṅ ṅo
|| źes don de dag kyaṅ rjod4 do ||bzaṅ skyoṅ de bźin du byaṅ chub sems dpa' sems dpa' chen
po khyim pa'am rab tu byuṅ ba yaṅ ruṅ | phyogs gaṅ daṅ gaṅ na de bźin gśegs pa bźugs par5
thos pa'i phyogs daṅ de logs su dran pa daṅ ldan źiṅ | sems g.yeṅ ba med pas saṅs rgyas mthoṅ
ba thob par bya ba'i phyir de bźin gśegs pa de yid la bya'o || de ltar byaṅ chub sems
dpa' des de bźin gśegs pa bai ḍū6 rya'i sku gzugs bzaṅ por gnas pa mthoṅ par 'gyur ro ||

