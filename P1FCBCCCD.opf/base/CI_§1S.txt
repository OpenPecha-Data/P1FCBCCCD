(1S) chos thams cad la rlom sems med pas sgyu ma'i skyes bu lta bu1 rnams su 'gyur ba daṅ |
ma skyes ma 'oṅs śiṅ 'gro ba med pa'i chos daṅ ldan pas sprul pa lta bu rnams su 'gyur ba
daṅ | dus gsum la rtog pas rmi lam lta bu rnams su 'gyur ba daṅ | 'jig rten gyi khams thams
cad du raṅ gi lus yaṅ dag par ston pas gzugs brñan lta bu rnams su 'gyur ba daṅ | 'pho ba
med ciṅ mi gnas la rten pa med pa'i chos can pas brag ca2 lta bu rnams su 'gyur ba daṅ |
'chi 'pho3 daṅ skye ba thams cad la grib ma lta bu rnams su 'gyur ba daṅ | dṅos po'i 'du
śes spaṅs pas dṅos po med par śes pa la gnas pa rnams su 'gyur ba daṅ | gñis la kun tu spyod
pa med pas mtshan ñid med pa'i chos la gźol ba rnams su 'gyur ba daṅ | byaṅ chub kyi sems
tshad med pas chos kyi dbyiṅs kyi mthas4 gtugs pa rnams su 'gyur ba daṅ | sems kyi rgyud
mi g.yo bas 'jig rten gyi khams thams cad du mi g.yo ba rnams su 'gyur ba daṅ | saṅs rgyas
kyi źiṅ thams cad la mi chags pa'i spyod yul daṅ ldan pa rnams su 'gyur ba daṅ |

