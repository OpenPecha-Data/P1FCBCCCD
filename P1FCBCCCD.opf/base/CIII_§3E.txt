(3E) bzaṅ skyoṅ | de bźin du byaṅ chub sems dpa' da ltar gyi saṅs rgyas mṅon sum du bźugs pa'i
tiṅ ṅe 'dzin 'di daṅ ldan pa de ni 'jig rten gyi khams 'di ñid na 'dug bźin du bcom ldan
'das de bźin gśegs pa dgra bcom pa yaṅ dag par rdzogs pa'i saṅs rgyas tshe dpag med de thos
so || des de bźin gśegs pa de'i mtshan daṅ | gzugs daṅ | yon tan tsam źig thos nas sems
mi g.yeṅ bar bcom ldan 'das de bźin gśegs pa dgra bcom pa yaṅ dag par rdzogs pa'i saṅs rgyas
tshe1 dpag med de yaṅ dag par rjes su dran par byed do || de 2 phyi phyir źiṅ yid la
byed pas de bźin gśegs pa de mthoṅ ṅo || da ltar gyi saṅs rgyas mṅon sum du bźugs pa'i byaṅ
chub sems dpa'i tiṅ ṅe 'dzin de3 la gnas te | des de bźin gśegs pa de mthoṅ nas | bcom ldan
'das | chos gaṅ daṅ ldan na | byaṅ chub sems dpa' sems dpa' chen po 'jig rten gyi khams
'dir skye bar 'gyur | źes źu ba źu'o || de bźin du saṅs rgyas kyi źiṅ gaṅ daṅ gaṅ du skye
bar 'dod pa de'i tshe de bźin gśegs pa la źu'o ||

