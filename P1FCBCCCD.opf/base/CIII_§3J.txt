(3J) bzaṅ skyoṅ | 'di lta ste dper na dge sloṅ mi sdug pa sgom pa źig gis mdun na rnam par bam
pa'i gzugs rnams mthoṅ źiṅ | rnam par sṅos pa daṅ | rnam bar rnags1 pa daṅ | rnam par dmar
ba daṅ | rnam par zos pa daṅ | śa rnams 'phags2 pa 'am | śa daṅ khrag med pa 'am | dkar
po 'am | kha dog duṅ daṅ 'dra ba 'am | keṅ rus śig mdun du mthoṅ na | rnam par sṅos pa nas
keṅ rus kyi bar du de dag gaṅ nas kyaṅ ma 'oṅs | gaṅ du yaṅ ma soṅ ṅo || de dag sus kyaṅ
ma byas | sus kyaṅ ma bgags te | bzaṅ skyoṅ | 'on kyaṅ dge sloṅ de'i sems rtse gcig pa'i
dbaṅ gis mdun3 na keṅ rus 'dug pa mthoṅ ṅo ||bzaṅ skyoṅ | de bźin du saṅs rgyas kyis yoṅs
su bzuṅ ba'i byaṅ chub sems dpa' tiṅ ṅe 'dzin 'di la gnas pa rnams phyogs gaṅ daṅ gaṅ na
de bźin gśegs pa dgra bcom pa yaṅ dag par rdzogs pa'i saṅs rgyas bźugs pa'i phyogs de daṅ
de logs su saṅs rgyas mthoṅ ba 'thob par bya ba'i phyir yid la byed do || phyogs de daṅ de
logs su yid la byas pas des phyogs de daṅ de logs su de bźin gśegs pa dgra bcom pa yaṅ dag
par4 rdzogs pa'i saṅs rgyas de dag mthoṅ ṅo || de ci'i phyir źe na | bzaṅ skyoṅ | 'di lta
ste | saṅs rgyas mthoṅ ba 'thob par 'gyur ba 'di ni tiṅ ṅe 'dzin 'di'i rgyu mthun pa yin
no || tiṅ ṅe 'dzin 'di la gnas pa'i byaṅ chub sems dpa' ni saṅs rgyas kyi mthu daṅ | raṅ
gis5 dge ba'i rtsa ba'i stobs bskyed pa daṅ | tiṅ ṅe 'dzin thob pa'i phyir daṅ | 'di dag gsum
tshogs śiṅ 'dus pas des6 de bźin gśegs pa rnams mthoṅ źiṅ snaṅ bar 'gyur ro ||

