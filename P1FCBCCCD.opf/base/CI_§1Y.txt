(1Y) srid pa'i 'gro ba thams cad kyi skye ba'i gnas rnams don du mi gñer ba rnams su 'gyur ba
daṅ | 'jig rten gyi khams gźan na bźugs pa'i saṅs rgyas bcom ldan 'das rnams kyi saṅs rgyas
kyi źiṅ dag mthoṅ źiṅ chos kyaṅ ñan la | de yaṅ 'dzin ciṅ mi bskyud1 la lṅa mṅon par śes
pa'aṅ ma lags2 | drug mṅon par śes pa'aṅ ma lags śiṅ | byaṅ chub sems dpa' de rnams 'jig
rten gyi khams de3 nas śi 'phos te saṅs rgyas kyi źiṅ de dag na gnas pa'aṅ ma lags la |
byaṅ chub sems dpa' de rnams 'jig rten gyi khams 'di ñid na gnas bźin du saṅs rgyas rnams
kyaṅ mthoṅ la chos kyaṅ ñan ciṅ | de thams cad kyaṅ kun tu 'dzin4 te | ji ltar bdag da ltar
bcom ldan 'das kyi spyan sṅa na mchis pa bźin du the tshom daṅ | nem nur ma mchis pa de
bźin du | byaṅ chub sems dpa' de rnams kyaṅ tha na rmi lam na'aṅ saṅs rgyas mthoṅ źiṅ | chos
ñan pa daṅ mi 'bral ba rnams su 'gyur ba'i tiṅ ṅe 'dzin gaṅ lags |bzaṅ skyoṅ gis źus pa'i
tiṅ ṅe 'dzin gyi le'u ste daṅ po'o ||

